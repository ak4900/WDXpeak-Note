## 曾国藩家书

##### 曾国藩

  

  致诸弟·明师益友虚心请教

  

2014-07-05 07:23:19

君子之立志也，有民胞物与之量，有内圣外王之业，而后不忝于父母之所生，不愧为天地之完人。故其为忧也，以不如舜不如周公为忧也，以德不修学不讲为忧也。是故顽民梗化
则忧之。蛮夷猾夏则忧之，小人在位，贤人否闭则忧之，匹夫匹妇不被己泽忧之。所谓悲天命而悯人穷，此君子之所忧也。若夫一体之屈伸，一家之饥饱，世俗之荣斥得失，贵贱
毁誉，君子固不暇忧及此也。

  

2014-07-05 07:53:21

朝廷以制艺取士，亦谓其能代圣贤立言，必能明圣贤之理，行圣贤之行，可以居官莅民，整躬率物也。若以明德新民为分外事，则虽能文能诗，而于修己治人之道？

  

2014-07-05 07:53:55

然则既自名为读书人，则《大学》之纲领皆己立身切要之事明矣。其修目有八，自我观之，其致功之处，则仅二者而已，曰格物，曰诚意。格物，致知之事也。诚意，力行之事也
。物者何？即所谓本末之物也。身心意知家国天下，皆物也。天地万物，皆物也。日用常行之事，皆物也。格者，即格物而穷其理也。如事亲定省，物也。究其所以当定省之理，
即格物也。事兄随行，物也。究其所以当定省之理，即格物也。吾心，物也。究其存心之理，又博究其省察涵养以存心之理，即格物也。吾身，物也。究其敬身之理，又博究其立
齐坐尸以敬身之理，即格物也。每日所看之书，句句皆物也。切己体察，穷其理，即格物也。知一句便行一句，此力行之事也。此二者并进，下学在此，上达亦在此。

  

  禀父母·劝弟勿夜郎自大

  

2014-07-05 07:55:34

大抵第一要除骄傲气习，中无所有，而夜郎自大，此最坏事。

  

  致诸弟·劝弟谨记进德修业

  

2014-07-05 07:56:43

吾人只有进德、修业两事靠得祝进德，则孝弟仁义是也；修业，则诗文作字是也。此二者由我作主，得尺则我之尺也，得寸则我之寸也。今日进一分德，便算积了一升谷；明日修
一分业，又算馀了一文钱；德业并增，则家私日起。至于功名富贵，悉由命走，丝毫不能自主。

  

  致诸弟·劝弟切勿恃才傲物

  

2014-07-06 05:40:54

吾人为学，最要虚心。尝见朋友中有美材者，往往恃才傲物，动谓人不如已，见乡墨则骂乡墨不通，见会墨则骂会墨不通，既骂房官，又骂主考，未入学者，则骂学院。平心而论
，己之所为诗文，实亦无胜人之处；不特无胜人之处，而且有不堪对人之处。只为不肯反求诸己，便都见得人家不是，既骂考官，又骂同考而先得者。傲气既长，终不进功，所以
潦倒一生，而无寸进也。

  

  致诸弟·劝宜力除牢骚

  

2014-07-06 05:43:00

凡遇牢骚欲发之时，则反躬自思，吾果有何不足，而蓄此不平之气，猛然内省，决然去之。不惟平心谦抑，可以早得科名，亦一养此和气，可以稍减病患。

  

  致四弟·不宜露头角于外

  

2014-07-06 05:47:32

处兹大乱未平之际，惟当藏身匿变，不可稍露圭角①于外，至要至要！

  

  致九弟·劝弟须保护身体

  

2014-07-06 05:49:32

古之成大事者，规模远大与综理密微，二者阙一不可。

  

  致九弟·做人须要有恒心

  

2014-07-08 06:27:33

凡人作一事，便须全副精神往在此一事，首尾不懈。不可见异思迁，做这样想那样，坐这山望那山。人而无恒①，终身一无所成

  

2014-07-08 06:34:30

带勇之法，以体察人才为第一，整顿营规、讲求战守次之，《得胜歌》中各条，一一皆宜详求。至于口粮一事，不宜过于忧虑，不可时常发禀。

  

2014-07-08 06:34:47

身体虽弱，却不宜过于爱惜。精神愈用则愈出，阳气愈提则愈盛。每日作事愈多，则夜间临睡愈快活。若存一爱惜精神的意思，将前将却，奄奄无气，决难成事

  

  致九弟·言凶德有二端

  

2014-07-09 07:49:58

古来言凶德致败者约有二端：曰长傲，曰多言。丹朱①之不肖，曰傲曰嚣讼②，即多言也。历现名公巨卿，多以此二端败家丧生。

  

  致九弟·愿共鉴诫二弊

  

2014-07-09 07:57:26

长傲、多言二弊，历观前世卿大夫兴衰，及近日官场所以致祸福之由，未尝不视此二者为枢机，故愿与诸弟共相鉴诫。第能惩此二者，而不能勤奋以图自立，则仍无以兴家而立业
。故又在乎振刷精神，力求有恒，以改我之旧辙，而振家之丕基。

  

2014-07-09 08:00:05

大抵胸中抑郁，怨天尤人，不特不可以涉世，亦非所以养德，不待无以养德，亦非所以保身。中年以后，则肝肾交受其苟，尽郁而不畅则伤木，心火站烁则伤水。科今日之目疾，
及夜不成寐，其由来不外乎此。

  

2014-07-09 08:10:59

第善乩国者，观贤哲在位，则卜其将兴，见冗员浮杂，则知其将替。善乩军营亦然，似宜略为分别；其极无用者，或厚给途费，遗之归里，或酌凭之撰，而主者宴然不知其不可用
，此宜深察者也。

  

  致九弟四弟·早起乃健身之妙方

  

2014-07-09 08:14:51

家中后辈子弟，体弱学射，最足保养，起早尤千金妙方，长寿金丹也。

  

  致四弟·不宜非议讥笑他人

  

2014-07-09 08:32:41

凡畏人不敢妄议论者，谨慎者也。凡好讥评人短者，骄傲者也。谚云："富家子弟多骄，贵家子弟多傲。"非必锦衣玉食，动手打人，而后谓之骄傲也。但使志得意满，毫无畏忌
，开口议人短长，即是极骄傲耳。

  

  致九弟季弟·必须自立自强

  

2014-07-10 09:52:13

从古帝王将相，无人不由自强自立做出；即为圣贤者，亦各有自立自强之道，故能独立不俱，确乎不拔。

  

  致九弟季弟·治身宜不服药

  

2014-07-10 09:59:43

治心以广大二字为药，治身以不药二字为药。

  

  致九弟季弟·服药不可大多

  

2014-07-10 10:05:34

余阅历已久，觉有病时，断不可吃药，无病时，可偶服补剂调理，亦不可多。

  

  致四弟·与官相见以谦谨为主

  

2014-07-10 10:06:11

吾家于本县父母官，不必力赞其贤，不可力低其非，与之相处，宜在若远若近，不亲不疏之间。渠有庆吊①，吾家必到，渠有公事，须绅士助力者，吾家不出头，亦不躲避。渠于
前后任之交代，上司衙门之请托，则吾家丝毫不可与闻。弟既如此，并告子至辈常常如此，子侄若与官相见，总以谦谨二字为主。

  

  致九弟·述治事宜勤军

  

2014-07-10 10:06:48

自古圣贤豪杰，文人才士，其志事不同，而其豁达光明之胸，大略相同。以诗言之，必先有豁达光明之识，而后有恬淡冲融之趣；自李白韩退之杜牧之，则豁达处多，陶渊明孟浩
然白香山则冲淡处多。杜苏二公，无美不备，而杜之五律最冲淡，苏之七古最豁达，邵尧夫虽非诗之正宗，而豁达冲淡，二者兼全。

  

  致九弟·只问积劳不问成名

  

2014-07-10 10:08:41

古来大战争，大事业，人谋①仅占十分之三。无意恒居十分之七。往往积劳之人，非即成名之人，成名之人，非即享福之人。

  

2014-07-10 10:08:57

此次军务，如克复武汉九江安庆，积劳者即是成名之人，在天意已自然十分公道，然而不可恃也。吾兄弟但在积劳二字上着力，成名二字，则不必问及，享福二字，则更不必问矣
。

  

  致九弟·凡郁怒最易伤人

  

2014-07-10 10:16:13

内疾外证，果愈几分，凡郁怒最易伤人，余有错处，弟尽可一一直说。人之忌我者，惟愿弟做错事。惟愿弟之不恭。人之忌弟者，惟愿兄做错事，惟愿兄之不友。弟看破此等物情
，则知世路之艰险，而心愈抑畏①，气反和平矣

  

  致四弟·述养身有五事

  

2014-07-10 10:17:59

养身之法，约有一事：一曰眠食有恒①。二曰惩忿，三曰节欲，四曰每夜临睡洗脚，五曰每日两饭后，各行三千步。

  

2014-07-10 10:18:08

凡家道所以可久者，不恃一时之官爵，而恃长远之家规，不恃一二人之骤发，而恃大众之维持。

  

  致九弟·宜自修处求强

  

2014-07-10 10:28:02

弟谓命运作主，余所深信，谓自强者，每胜一筹，则余不甚深信。凡国之强，必须多得贤臣；凡家之强，必须多出贤子弟，此亦关乎天命，不尽由于人谋。至一身之强，则不外乎
北宫黝、孟施舍、曾子三种，孟子之集议而慊①，即曾子之自反而缩也。

  

  致九弟·时刻悔悟大有进益

  

2014-07-10 10:28:35

大约以能立能达为体，以不怨不尤为用。立者，发奋自强，站得住也。达者，办事圆融，行得通也。

  

  致九弟·必须逆来顺受

  

2014-07-10 10:32:38

悔字如春，万物蕴蓄初发。吉字如夏，万物茂盛已极。吝字如秋，万物如落。凶字如冬，万物初调。

  

  致诸弟·述求学之方法

  

2014-07-10 12:32:43

予思朱子言："为学壁如熬肉，先须用猛火煮，然后用漫火温。"予生平工夫，全未用猛火煮过，虽有见识，乃是从悟境得来，偶用工亦不过优游玩索②已耳，如未沸之汤，遽用
漫火温之，将愈翥愈不熟也。以是急思般进城内，以是急思搬进城内，屏除一切，从事于克己之学。

  

2014-07-10 12:33:08

予尝谓天下万事万理，皆出于乾坤二卦，即以作字论之，纯以神行，大气彭荡，脉络周通，潜心内传，此乾道也。结构精巧，向背有法，修短合度，此坤道也。凡乾以神气言，凡
坤以形质言，礼乐不可斯须④去身，即此道也。乐本于乾，礼本于坤，作字而优游自得，真力弥满者，即乐之意也。丝丝入扣，转折合法者，即礼之意也。偶与子贞言及此，子贞
深以为然，谓渠生平得力，尽于此矣。

  

2014-07-10 12:33:21

吾辈读书，只有两事，一者进德之事，讲求乎诚正修齐⑤之道，以图无忝⑥所生，一者修业之事，操习乎记诵词章之术，以图自卫其身。

  

2014-07-10 12:34:38

进德之身，难于尽言，至于修业以卫身，吾请言之。卫身莫大如谋食，农工商劳力以求食者也，士劳心以求食者也。故或食禄于朝，教授于乡，或为传食之客，或为入幕之宾⑦，
皆须计其所业，足以得食而无愧。科名⑧，食禄之阶也，亦须计吾所业，将来不至尸位素餐⑨，而后得科名而无愧，食之得不得，究通由天作主，予夺由人作主，业之精不精，由
我作主。

  

  致诸弟·勉励自立课程

  

2014-07-10 12:46:30

盖士人卖书，第一要有志，第二要有识，第三要有恒。有志则断不敢为下流，有识则知学问无尽，不敢以一得自足，如河伯之观海，如井蛙之窥天，皆无识也。有恒则断无不成之
事，此三者，缺一不可。

  

2014-07-10 12:47:08

附课程表  
一、主敬、整齐严肃、无时不俱，无事时心在腔子里，应事时专一不杂。  
二、静坐、每日不拘何时，静坐一会，体验静极生阳来复之仁心，正位凝命，如鼎之锁⑥。  
三、早起、黎明即起，醒后勿沾恋。  
四、读书不二、一书未点完，断不看他书，东翻西阅，都是徇外⑦为人。  
五、读史、廿三史每日读十页，虽有事，不间断。  
六、写日记、须端谐，凡日问过恶，身过，心过，口过，皆己出，终身不间断。  
七、日知其所亡⑧、每日记茶余偶谈一则，分德行门，学问门，经济门，艺术门。  
八、月无忘所能、每月作诗文数首，以验积理之金寡，气之盛否。  
九、谨言、刻刻留心。  
十、养气、无不可对人言之事，气藏丹田。  
十一、保身、谨遵大人手谕，节欲，节劳，节饮食。  
十二、作字、早饭后作字，凡笔墨应酬，当作自己功课。  
十三、夜不出门、旷功疲神，切戒切戒！

  

  致诸弟·讲读经史方法

  

2014-07-11 11:47:48

读经以研寻义理为本，考据名物为末，读至有一耐字诀，一句不通，不看下句，今日不通，明日再读，今年不通，明年再读，此所谓耐也。读史之法，莫妙于设身处地，每看一处
，如我便与当时之人，酬酢笑语于其间。不必人人皆能记也。但记一人，则恍如接其人，不必事事皆能记也。但记一事，则恍如亲其事，经以穷理，史以考事，舍此二者。更别无
学矣。

  

2014-07-11 11:48:04

是故经则专一经，史则专主义理，此皆守约之道，确乎不可易者也。  
若夫经史而外，诸子百家，汗牛充栋，或欲阅之，但当读一人之专集，不当东翻西阅，如读《昌黎集》，则目之所见，耳之所闻，无非昌黎，以为天地间除《昌黎集》而外，更无
别书也。此一集未读完，断断不换他集，亦专字诀也。六弟谨记之，读经读史读专集，讲义理之学，此有志者万不可易者也，圣人复起，必从吾言矣。然此亦仅为有大志者言之，
若夫为科名之学，则要读四书文，读试律赋，头绪甚多。四弟九弟厚二弟天资较低，必须为名之学，六弟既有大志，虽不科名可也。

  

  致诸弟·必须立志猛进

  

2014-07-11 12:18:21

日月逝矣，再过数年，则满三十，不能不趁三十以前，立志猛进也。

  

  致四弟九弟·述为不学有四要事

  

2014-07-11 12:26:44

曾以为学四事勉儿辈：一曰看生书宜求速，不多读则太陋。一曰温旧书宜求熟，不背诵则易忘。一曰习字宜有恒，不善写则如身之无衣，山之无木。一曰作文宜苦思，不善作则如
人之哑不能言，马之肢不能行。四者缺一不可，盖阅历一生深知之，深悔之者，今亦望家中诸侄力行之。两弟如以为然，望常以此教诫子侄为要。

  

  致四弟·治家有八字诀

  

2014-07-11 20:05:48

余与沅弟论治家之道，一切以星冈公为法。大约有八字诀，其四字即上年所称书蔬鱼猪也。又四字则曰早扫考室。早者，起早也。扫者，扫屋也。考者，祖先祭祀，敬奉显考王考
曾祖考，言考而妣可该也。宝者，亲族邻里，时时周旋，贺喜吊丧，问疾济急。

  

  致四弟·教子弟牢记祖训八字

  

2014-07-11 20:43:36

家中兄弟子侄，惟当记祖父这八个字，曰考宝早扫，书蔬鱼猪。又谨记祖父之三不信，曰不信地师，不信医药，不信僧巫。余日记册中，又有八本之说，曰读书以训诂为本，作诗
文以声调为本，事亲以得欢心为本，养身以戒恼怒为本，立身以不妄语为本，居家以不晏起为本，作官以不要钱为本，行军以不扰民为本。此八本者，皆余阅历而确有把握之论，
弟亦当教诸子侄谨记之。无论世之治乱，家之贫富，但能守星冈之公八字，与余之八本，总不失为上等人家。余每次写家信，必谆谆嘱咐，盖因军事危急，故预告一切也。

  

  致诸弟·节俭置田以济贫民

  

2014-07-11 21:33:20

乡间之谷，贵至三千五百，此亘古未有者，小民何以聊生？吾自入官以来，即思为曾氏置一义田，以赡救孟学公以下贫民，为本境置义田，以赡救念四都贫民，不料世道日苦，予
之处境未裕，无论为京为官者，自治不暇，即使外放，或为学政，或为督抚；而如今年三江两湖之大水灾，几于鸿嗷半天下①，为大官者，更何忍于廉俸之外，多取半文乎？是义
田之耗，恐终不能偿，然予之定计，苟仕宦所人，每年除供奉堂上甘旨外，或稍有赢余，吾断不肯买一亩田，积一文钱，必皆留为义田之用，此我之定计，望诸弟体谅之。

  

  致诸弟·切勿占人便宜

  

2014-07-11 22:28:59

渠若到任上来，不应则失之刻薄，应之则施一报十，尚不足满其欲，故自庚子到京以来，于今八年，不肯轻受人惠，情愿人占的便益，断不肯我占人的便益，将来若作外官，京城
以内，无责报于我者，澄弟在京年余，亦得得略见其概矣，此次澄弟所受各家之情，成事不说，以后凡事不可占人半点便益，不可轻取人财，切记切记！

  

  致九弟·处事修身宜明强

  

2014-07-11 22:38:34

至于相当大事，全在明强二字，《中庸》学问思辨行五者，其要归于思必明，柔必强。弟向来倔强之气，却不可因位高而顿改。凡事非气不举，非刚不济，即修身齐家，亦须以明
强为本，

  

  致九弟·述兄弟同获圣恩

  

2014-07-11 22:56:15

吾兄弟报国之道，总求实浮于名，劳浮于赏，才浮于事，从此三句切切实实做去，或者免于大戾。

* * *

多看笔记 来自多看阅读 for Kindle

duokanbookid:s1e78130e9116e9409ce2833284dfb98

