## 幽梦影

##### 张潮; 张潮

  

  第一卷

  

2014-06-29 21:46:33

读经宜冬，其神专也；读史宜夏，其时久也；读诸子宜秋，其致别也；读诸集宜春，其机畅也。  
经传宜独坐读，史鉴宜与友共读。

  

2014-06-29 21:47:14

无善无恶是圣人，善多恶少是贤者，善少恶多是庸人，有恶无善是小人，有善无恶是仙佛。

  

2014-06-29 21:48:43

花不可以无蝶，山不可以无泉，石不可以无苔，水不可以无藻，乔木不可以无藤萝，人不可以无癖。

  

2014-06-29 21:48:56

春听鸟声，夏听蝉声，秋听虫声，冬听雪声；白昼听棋声，月下听箫声；山中听松声，水际听欸乃声，方不虚生此耳。若恶少斥辱，悍妻诟谇，真不若耳聋也。

  

2014-06-29 21:49:01

上元须酌豪友，端午须酌丽友，七夕须酌韵友，中秋须酌淡友，重九须酌逸友。

  

2014-06-29 21:52:24

入世，须学东方曼倩；出世，须学佛印了元。  
赏花宜对佳人，醉月宜对韵人，映雪宜对高人。

  

2014-06-29 21:53:49

对渊博友，如读异书；对风雅友，如读名人诗文；对谨饬友，如读圣贤经传；对滑稽友，如阅传奇小说。

  

2014-06-29 21:58:41

美人之胜于花者，解语也；花之胜于美人者，生香也。二者不可得兼，舍生香而解语者也。

  

2014-06-29 22:00:41

女子自十四、五岁，至二十四、五岁，此十年中，无论燕、秦、吴、越，其音大都娇媚动人；一赌其貌，则美恶判然矣。耳闻不如目见，于此益信。

  

2014-06-29 22:15:21

武人不苟战，是为武中之文；文人不迂腐，是为文中之武。  
文人讲武事，大都纸上谈兵；武将论文章，半属道听途说。

  

2014-06-29 22:44:25

积画以成字，积字以成句，积句以成篇，为之文。文体日增，至八股而遂止。如古文、如诗、如赋、如词、如曲、如说部、如传奇小说，皆自无而有。方其未有之时，固不料后来
之有此一体也。逮既有此一体之后，又若天造地设，为世必应有之物。然自明以来，未见有创一体裁新人耳目者。遥计百年之后，必有其人，惜乎不及见耳。

  

2014-06-29 22:46:53

虽不善书，而笔砚不可不精；虽不业医，而验方不可不存；虽不工弈，而楸枰不可不备

  

2014-06-29 22:59:39

梅边之石，宜古；松下之石，宜拙；竹傍之石，宜瘦；盆内之石，宜巧。  
律己宜带秋气，处事宜带春气。

  

2014-06-29 23:04:48

春雨宜读书，夏雨宜弈棋，秋雨宜检藏，冬雨宜饮酒。

  

2014-06-29 23:06:47

藏书不难，能看为难；看书不难，能读为难；读书不难，能用为难；能用不难，能记为难。  
求知己于朋友，易；求知己于妻妾，难；求知己于君臣，则尤难之难。

  

2014-06-29 23:07:11

文章是案头之山水，山水是地上之文章。

  

  第二卷

  

2014-06-29 23:07:31

《水浒传》是一部怒书，《西游记》是一部悟书，《金瓶梅》是一部哀书。  
读书最乐，若读史书，则喜少怒多。究之，怒处亦乐处也。  
发前人未发之论，方是奇书；言妻子难言之情，乃为密友。

  

2014-06-29 23:12:27

凡事不宜刻，若读书则不可不刻；凡事不宜贪，若买书则不可不贪；凡事不宜痴，若行善则不可不痴。  
酒可好，不可骂座；色可好，不可伤生；财可好，不可昧心；气可好，不可越理。

  

2014-06-29 23:12:42

多情者必好色，而好色者未必尽属多情；红颜者必薄命，而薄命者未必尽属红颜；能诗者必好酒，而好酒者未必尽属能诗。

  

2014-06-30 06:56:58

善读书者，无之而非书：山水亦书也，棋酒亦书也，花月亦书也。善游山水者，无之而非山水：书史亦山水也，诗酒亦山水也，花月亦山水也。

  

2014-06-30 06:57:10

多情者，不以生死易心；好饮者，不以寒暑改量；喜读书者，不以忙闲作辍。

  

2014-06-30 07:00:05

天下无书则已，有则必当读；无酒则已，有则必当饮；无名山则已，有则必当游；无花月则已，有则必当赏玩；无才子佳人则已，有则必当爱慕怜惜。

  

2014-06-30 07:04:02

傲骨不可无，傲心不可有；无傲骨则近于鄙夫，有傲心不得为君子。

  

2014-06-30 07:04:48

能闲世人之所忙者，方能忙世人之所闲。  
先读经，后读史，则论事不谬于圣贤；既读史，复读经，则观书不徒为章句。

* * *

多看笔记 来自多看阅读 for Kindle

duokanbookid:k1282876f4745391ec17c41387771ggb

